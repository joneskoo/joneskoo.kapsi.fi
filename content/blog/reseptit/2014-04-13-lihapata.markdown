---
date: 2014-04-13T00:00:00Z
excerpt: |-
  Reilusti lihaisa ja arkinen lihapata perunamuusilla ja kermakastikkeella.
  Kopioitu Ameriikan ihmeitä -blogista.
title: Arkinen lihapata
url: /2014/04/13/lihapata/
---

Kopioin tännekin talteen [yhteisestä blogistamme][helkajoonas] arkisen
lihapadan [reseptin][resepti]. Resepti on jälkikäteen muistikuvien perusteella
kirjoitettu. Toivottavasti tuli sinne päinkään sama mitä tänään tein.

<!--more-->

![2014 04 13 Lihapata](/blog/img/2014-04-13-lihapata.jpg)

Lihapata:

- 1 kg nautaa
- 1,5 kg possua
- vettä
- mustapippuria
- suolaa
- ruokalusikallinen [worcesterkastiketta][worcester]
- (loraus rommia)

Kermakastikkeeseen:

- 2 rkl voita
- 2 rkl? vehnäjauhoa
- 0,5 dl kermaa

**Lihapadan valmistus:**

 1. Lihat reilun kokoisiksi kuutioiksi/suikaleiksi, ruskistetaan pannulla. Possu ensin, niin irtoava rasva tulee hyötykäytettyä. Heitin lorauksen rommia lihoille pannulle. En usko että vaikuttaa makuun mutta hyvät tuoksut :)
 1. Vesi kattilaan tai pataan, kiehumaan.
 1. Kun lihat on paistettu, heitetään ne sekaan. Vettä suunnilleen sen verran että lihat melkein peittyvät mutteivät kokonaan. Worcestershire-kastike sekaan. Maun mukaan mustapippuria ja suolaa.
 1. Miedolla lämmöllä haudutellen 2-3 tuntia tai kunnes lihat alkavat hajota.

**Kermakastikkeen valmistus:**

 1. Kun lihapata on suunnilleen valmis, erottelin pinnalta sen verran lientä kuin sain helposti kauhalla. Minulle jäi ehkä 2–3 desiä.
 1. Pienessä kattilassa voi sulaksi, vehnäjauho sekaan ja sekaisin.
 1. Lihapadan nesteet sekaan varovasti sekoitellen.
 1. Kermaa päälle. Mustapippuria ja suolaa maun mukaan.
 1. Hetken aikaa miedolla lämmöllä keitellen ja sekoitellen.

Ensi kerralla voisi heittää pataan mukaan esim. porkkanoita mutta eipä sitä voi muistaa kaupassa käydessä suunnitella niin pitkälle :)  Vastaavasti lihapataan laittaisin 200 grammaa pekonia jos olisin muistanut ostaa semmoistakin.

– Joonas

[helkajoonas]: http://helkajajoonas.yx.fi/
[resepti]: http://helkajajoonas.yx.fi/2014/04/arkijuttuja-lihapataa.html
[worcester]: http://fi.wikipedia.org/wiki/Worcesterkastike

