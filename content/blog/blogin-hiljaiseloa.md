---
date: 2014-11-23T00:00:00Z
tags:
- meta
title: Blogin hiljaiseloa
slug: blogin-hiljaiseloa
aliases:
 - /blog/2014/11/23/blogin-hiljaiseloa.html
---

Asuin kaksi vuotta Yhdysvalloissa Kaliforniassa ja siellä oman
blogin päivittäminen jäi vähälle. Samoin vähälle jäi siellä
asuessa iltaisin säätäminen ja puuhastelu, mikä osaltaan selittää
miksi tähän harrasteblogiin ei ole tullut kirjoiteltua.

Seli seli, melkein kaikki blogithan kokevat hiljaisia kausia tai
loppuvat kun kiinnostuksenkohteet vaihtuvat.

<!--more-->

Joka tapauksessa, viimeisen parin vuoden ajalta tarinoita löytyy
paremmin yhteisestä blogistamme [Ameriikan ihmeitä][helkajajoonas]
jos kiinnostaa.

Tämän blogin funktioksi on muodostunut se, että kirjaan tänne asiat
joille en keksi parempaakaan paikkaa. Jos myöhemmin esimerkiksi tarvitsen
linkkiä kaverille [miksi .ssh/config on parhautta][ssh] tai reseptiä
[kanakastikkeeseen][resepti], voin hakea Googlella ja löydän tiedot
blogistani.

Muutama ajatus on uusista jutuista, mutta katsotaan miten saan aikaiseksi.
Ainakin tänään sain taas palautettua Jekyll-blogialustan toimintaan.
Näköjään uusi versio toimii vähän eri tavalla kuin vanha. Samalla
ryöstin uudesta Jekyll-versiosta sivupohjan ja siirsin vanhat sisältöni
oletuspohjalle, johon lähinnä vaihdoin fonttia, koska tämäkin näyttää
näin hyvältä! Yritin pitää vanhat linkit toimivana, mutta blogin generointi
meni ainakin uusiksi. Jännätään vieläkö vanhat tilaajat saavat nämä päivitykset.

Kiitokset [Jekyllin][jekyll] tekijöille mahtavasta työkalusta! En enää
nykypäivänä haluaisi kotisivuilleni muuta kuin staattista sisältöä jos
ei ole pakottavaa syytä muuhun.

[helkajajoonas]: http://helkajajoonas.yx.fi/ "Ameriikan Ihmeitä - Helka ja Joonas blogaavat millaista on asua Yhdysvalloissa suomalaisena"
[ssh]: https://joneskoo.kapsi.fi/blog/2010/05/12/ssh.html "Hyödyllisiä vinkkejä, osa ssh"
[resepti]: https://joneskoo.kapsi.fi/blog/2011/02/17/kanan-sisafiletta-kermassa.html "Kanan sisäfilettä pippurikermakastikkeessa"
[jekyll]: http://jekyllrb.com/ "Jekyll: Transform your plain text into static websites and blogs."
